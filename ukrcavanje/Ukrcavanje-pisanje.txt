***************************************************
				Начин рада
***************************************************
Користити Track Changes у Word документу.

Одговарати на коментаре и означавати их као урађеним са десним кликом и одабиром одговарајуће опције из менија.

***************************************************
			Уобличавање и провера текста
***************************************************
Насловна страна и целокупан текст треба да буду писани истим писмом (препорука ћирилица, може и латиница).

Проверити да је нумерација страна исправна и да нема случајно уметнутих прекида и поновног навођења.

Одрадити проверу правописа тако што ће се целокупан текст 
пребацити на одговарајући језик (нпр. English, Serbian (Latin), Serbian (Cyrilic)) и покренути Spell-Check.

Рад треба да садржи опис задатка и кратак преглед постигнутих резултата.

Наслови под поглавља не треба да буду имена функција из кода.
Сам код није потребно дословно препричавати (нпр. додељана је вредност 5 променљивој А),
него апстраховати намену функције и кратко описати за шта служи и који су излази. 

Камиља нотација није прихватљива у насловима поглавља. 

Свако поглавље мора да има барем једну реченицу!

Набрајања одвојити зарезом и на крају ставити 'и' пред последњи члан у низу.

Прављење размака између параграфа не правити са тастером ”Ентер” него подешавањем у Word-у.
Нова поглавља одвајати са Section Break -> Next Page.

Користити формални језик и без употребе жаргона 
осим кад је то неизбежно тј. када је ушло у техничко изражавање.

***************************************************
				Резултати
***************************************************
Потребно је читаоца увести у поглавље са резултатима,
тако што ћемо представити поставку која се тестира (уређај/софтвер),
методологију (тј. начин на који се тестира),
циљеве тестирања (тј. шта желимо да докажено, постигнемо и илуструјемо).

Сви резултати морају бити прокоментарисани у тексту и упарени са сликама.


***************************************************
				Референце
***************************************************
Референце нису именице!
Аутори се спомињу по имену а не у безличном облику тј. аутор.

Уколико су референце, странице са интернета, навести када им је приступано.
Осим страница са интернета, међу референцама треба да буде и научних радова. 

***************************************************
					Слике
***************************************************
Слике морају да буду јасно читљиве уколико се штампају на А4.
Трудити се да слике буду постављене на врх странице.

Слике морају бити означене бројем и референциране у тексту.
Означавање слика и табела са Insert Caption 
а онда убацивање референци у текст са Insert Cross-Reference.

Слике морају бити на српском и уколико су позајмљене цитирати извор.
Слике на енглеском је потребно поново нацртати са натписима на српском.

Слике које садрже графове са резултатима, 
пажљиво цртати тако да се за поређење различитих приступа 
користе истовремено различите боје и шрафуре. 
Нпр. Алгоритам А, црвеном тачкастом линијом, алгоритам Б, плавом испрекиданом линијом.

***************************************************
				Очување језика
***************************************************

Трудити се да се пронађу одговарајући српски преводи техничких израза.
Уколико нису доступни на http://www.mikroknjiga.rs/pub/rmk/ пронаћи у литератури 
или у крајњој инстанци предложити свој превод или барем описно објашњење
а оригинал ставити у заграду и испратити га скраћеницом уколико постоји.

Затим све стране речи и скраћенице писати искошеним (енг. italic) словима.

Рад је потребно да има поглавље на почетку за списак свих скраћеница са објашњењима и изворним обликом.

Све стране скраћенице испратити са заједничком именицом, нпр. ECU јединица, BSW слој, RTE слој, итд.
тако да се једино именица мења кроз падеже уместо додавања наставка на скраћеницу нпр. ECU-a.

На пример:
------------------------------------------------------------------------------------------------
Алгоритам за панорамски приказ возила из птичје перспективе (енг. Surround View - SV)
SV алгоритам се може реализовати...
------------------------------------------------------------------------------------------------

Мали речник:
	пројектовање (енг. design) 
	сучеље, спрега (енг. interface), 
	прикључак (енг. port), 
	превођење (енг. compile), 
	увезивање (енг. link), 
	пројектовање (енг. design), 
	одабир (енг. selection),
	проширивост (енг. scalability)
	промењива (енг. variable)
	препознати (енг. detect)
	прорез (енг. slot)
	распоређивач (енг. scheduler)
	поновно покретање (енг. restart)

Стране скраћенице и падежи: додатна литература
http://pravopis.tripod.com/latinica/l-skracenice.html
http://saznajlako.com/2014/04/17/skracenice-u-srpskom-jeziku/
http://www.vokabular.org/forum/index.php?topic=4195.0;wap2
https://issuu.com/ljubicaradovanovicnikolic/docs/45733154-recnik-jezickih-nedoumica




